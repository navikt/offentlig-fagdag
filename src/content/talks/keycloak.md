---
title: "Keycloak ved MET"
time: "12:45"
location: "Rom 1"
duration: 25
speakers:
  - name: "Silje Bjølseth"
    image: "silje.jpg"
    employer: "MET"
    bio: "Silje har over 15 års fartstid som sysadmin, de siste fire årene hos Meteorologisk institutt. Med en mastergrad i astrofysikk i bunnen har hun en forkjærlighet for akademia og trives godt med å jobbe i kunnskapsbedrifter hvor åpenhet er en del av ryggraden. Etter å ha blitt introdusert for Linux i studietiden har åpen kildekode stått sentralt i arbeidshverdagen. På Meteorologisk institutt er hun ansatt i avdeling for IT-infrastruktur og er hovedansvarlig for instituttets Keycloak-løsning. Hun er også involvert i Kubernetes-plattformteamet."
---

For litt over 4 år siden hadde ikke MET noen Single Sign-On-løsning, og de ansatte måtte forholde seg til flere titalls forskjellige innlogginger i løpet av sin arbeidshverdag. I dette foredraget vil jeg fortelle om hvordan vi har gått fra en plundrete autentiseringshverdag hos våre ansatte til en enklere hverdag for både våre ansatte, våre partnere og andre der ute som ønsker å bruke våre værtjenester. Jeg tar også et dypdykk ned i den tekniske løsningen, hvor METs forkjærlighet for åpen kildekode går som en rød tråd.
