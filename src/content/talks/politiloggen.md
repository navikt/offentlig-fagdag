---
title: "Fra Twitter til glitter: historien om Politiloggen"
time: "11:05"
location: "Rom 1"
duration: 25
speakers:
  - name: "Michal Panasewicz"
    image: "michal.jpg"
    employer: "PIT"
    bio: "Michal er utvikler i politiet og tech lead for Politiloggen. Han har en bachelor i dataingeniør fra NTNU i Trondheim, og kom rett fra skolebenken da han begynte i politiet i 2022."
  - name: "Maria Stolinski"
    image: "maria.jpg"
    employer: "PIT"
    bio: "Maria er produktdesigner i politiet. Hun har en master i interaksjonsdesign fra Universitetet i Oslo og erfaring fra produktutvikling i både privat og offentlig sektor. Hun er design lead og var fungerende produktleder i arbeidet med Politiloggen."
---

I 2022 fikk Twitter nye eiere og politiet bestemte seg for å se etter alternativer for å informere innbyggerne. Dette var starten på arbeidet med Politiloggen – politiets egen kommunikasjonskanal med base i politiets operasjonssentraler.

For de fleste er Politiloggen en app, men produktet er også en publiseringsløsning og en samarbeidskanal med journalister.

I 2024 vant Politiloggen Kommunikasjonsforeningens åpenhetspris, og appen fikk sølv i kategorien for digitale produkter i Gulltaggen samme år. Men hvordan ble produktet til?

Hør om fordelene med å være tett på brukerne, tørre å slippe ting tidlig og å sitte rygg mot rygg. Vi deler ærlig fra innsiden, om hva vi gjorde og hvordan vi lykkes med å lage litt glitter ut av Twitter.
