---
title: "Kontinuerlige leveranser og velvære med DevOps-capabilities"
time: "14:25"
location: "Rom 1"
duration: 25
speakers:
  - name: "Line Moseng"
    image: "line.png"
    employer: "Nav"
    bio: "Line er utvikler og tech lead i Nav. Hun har holdt foredrag både nasjonalt og internasjonalt om plattform, mangfold og inkludering og brenner for og jobber aktivt med å skape en bærekraftig bransje."
---

Kontinuerlige leveranser har etablert seg som en forventning for å oppnå velfungerende, fremragende team. Praksisen påvirker både utviklingshastighet og utviklings- og produktkvalitet. Samtidig har kontinuerlige leveranser innvirkning på vår egen og teamets velvære. Hva skal til for å oppnå kontinuerlige leveranser, hva skjer når smerten for å deploye er høy og hvordan påvirker velvære arbeidet vårt?

Denne talken ser nærmere på to capabilities fra forskningsprogrammet dora.dev; well-being og continous delivery. Vi går gjennom de begge, samt går inn på hvordan de påvirker hverandre. Vi ser på hva velvære er i kontekst av utvikling og hvordan det vi kan måle det. Med både personlige erfaringer og erfaringer fra Nav IT ser vi på hvordan velvære og kontinuerlige leveranser kan øke kvalitet og hastighet for deg og ditt team.
