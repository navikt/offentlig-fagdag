---
title: "Hvordan i alle dager forstå hva programmet ditt egentlig gjør?"
time: "15:00"
location: "Rom 1"
duration: 25
speakers:
  - name: "Monika Sperstad Køller"
    image: "monika.jpg"
    employer: "Nav"
    bio: "Monika er utvikler hos Nav i Produktområdet Pensjon der hun bruker mesteparten av tiden sin på å gjøre saksbehandling av alderspensjon korrekt og effektivt. Hun er lidenskapelig opptatt av å forstå domenet og at kode skal være endringsdyktig og forståelig."
---

Selvforklarende kode, det er deilig å høre! «Ja takk, gjerne» sier jeg!
Hvordan blir dette når koden vokser, kompleksiteten øker, og mengden kode du må lese over er for mye til at du klarer å få oversikt over hva programmet ditt egentlig gjør?

Dokumentasjon kan jo hjelpe, men det er kun så lenge den henger godt sammen med koden. Der dokumentasjonen oppdateres i lik takt som endring i koden. Dette er jo ikke alltid tilfelle. Så hvordan skal man få en oversikt over hva en større kodebit egentlig gjør?

Vi har testet ut generering av flytdiagram for noen av jobbene våre med stor suksess. Jeg skal ta dere gjennom domenet samt koden og verktøyet vi har brukt for å generere diagrammer.
