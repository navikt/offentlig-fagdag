---
title: "Plattform for data science i offentlig sektor"
time: "14:45"
location: "Rom 2"
duration: 25
speakers:
  - name: "John Kasper Svergja"
    image: "john.jpg"
    employer: "SSB"
    bio: "Utvikler og tech lead for team Skyinfrastruktur, som er et av tre team som bygger den nye dataplattformen (DAPLA) hos Statistisk Sentralbyrå."
---

Hvordan kan platformteamet tilby moderne datatjenester til statistikere internt hos SSB ? Som organisasjon ønsker vi å benytte oss av nye open source verktøy og tjenester, men det kan ofte være utfordrende å bygge en moderne dataplattform som lar IT-utviklere tilby dette på en enhetlig og sikker måte, mens det for brukerne oppleves sømløst og enkelt i bruk.
SSB har tatt i bruk en ny tjenesteplattform som er utviklet av det franske statistikkbyrået, kalt Onyxia (https://www.onyxia.sh/). Løsningen er bygget på toppen av åpne standarder (kubernetes, helm, oidc). Den gjør det lett å tilby open source verktøy pakket som containere, slik som Jupyter, RStudio, VS Code, MLFlow osv. på en enkel og brukervennlig måte. En annen gevinst er at man unngår nye bindinger til proprietær teknologi.

I vår talk får du høre om SSB sine erfaringer med å ta i bruk Onyxia og rulle dette ut som en del av vår dataplattform, DAPLA. Løsningen ble også presenter på Offentlig Paas sin dataplattform fagdag i mai 2024 og Cloud Native Day Bergen i oktober 2024.
